---
title: مدیریت وابستگی
anchor: dependency_management
---

# مدیریت وابستگی {#dependency_management_title}

کتابخانه‌ها، فریم‌وُرک‌ها و اجزای مختلفی از PHP وجود دارند که می‌توانید از آن‌ها استفاده کنید. به احتمال زیاد پروژه‌ی شما از این اجزا استفاده می‌کند، این‌ها وابستگی‌ (dependency) نام دارند. تا همین اواخر، روش مناسبی برای مدیریت این وابستگی‌ها درPHP وجود نداشت. حتی اگر شما این کار را می‌کردید، باید نگران فراخوانی‌های خودکار (autoloaders) می‌بودید. این روند دیگر ادامه ندارد.

هم اکنون دو مدیر بسته‌ی اصلی برای PHP وجود دارد، Composer و PEAR. کدام یک برای شما مناسب است؟ هر دو.

* از **Composer** برای مدیریت وابستگی‌ها در یک پروژه استفاده کنید.
* از **PEAR** برای مدیریت وابستگی‌ها در PHP به صورت کلی استفاده کنید.

در حالت کلی، بسته‌های Composer تنها در پروژه‌هایی که شما تعیین می‌کنید وجود خواهند داشت در صورتی که بسته‌های PEAR برای تمام پروژه‌ها در دسترس خواهند بود. در ابتدا ممکن است به نظر برسد استفاده از PEAR مناسب است اما مزایایی در روش پروژه به پروژه وجود دارد که باید به آن‌ها فکر کنید.
