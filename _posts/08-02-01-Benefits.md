---
title: مزیت‌ها
isChild: true
anchor: templating_benefits
---

## مزیت‌ها {#templating_benefits_title}

مزیت اصلی در استفاده از قالب‌ها این است که منطق نرم‌افزار شما از قسمت ظاهری  و نمایشی آن جدا می‌شود. قالب‌ها وظیفه‌ی اصلی در نمایش دادن محتوا را دارند. آن‌ها وظیفه‌ی ذخیره‌سازی یا عملیات پیچیده‌ی دیگر روی داده‌ها را ندارند. این موضوع بیشتر در تیم‌های نرم‌افزاری که افراد گوناگون روی قسمت‌های مختلف پروژه کار می‌کنند، تاثیرگذار است، برای نمونه کد سمت سرور (کنترل‌کننده‌ها، مدل‌ها) که توسط توسعه‌دهندگان و کد سمت مرورگر که توسط طراحان نوشته می‌شود.

استفاده از قالب‌ها منجر به بهینه‌شدن کد قسمت ظاهری نرم‌افزار خواهد شد. قالب‌ها معمولا در پوشه‌ی "views" قرار داده می‌شوند، که هر کدام در یک فایل جداگانه قرار دارند. این رویکرد استفاده مجدد از کد را بهینه می‌کند چرا که قسمت‌های بزرگ کد را به بخش‌های کوچک‌تر تبدیل می‌کند. برای نمونه، قسمت header و footer سایت شما می‌تواند توسط قالب تعریف شود، که این قالب‌ها قبل و بعد از قالب اصلی نرم‌افزار قرار می‌گیرند.

در نهایت، بر اساس کتابخانه‌ای که از آن استفاده می‌کنید، قالب‌ها می‌توانند امنیت بیشتری ایجاد کنند چرا که محتوای تولید شده توسط کاربر را به صورت خودکار امن می‌سازند (به عبارت دیگر escape می‌کنند). برخی کتابخانه‌ها محیط‌های امنی را در اختیار طراحان قالب قرار می‌دهند که تنها به بخشی از متغیرها و توابع دسترسی دارند.
