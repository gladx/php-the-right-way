---
title: Vagrant
isChild: true
anchor: vagrant
---

## Vagrant {#vagrant_title}

نرم‌افزار در محیط‌های متفاوت (محیط توسعه و تولید) دچار باگ‌های عجیبی می‌شود که هنگام اجرای رسمی، با آن مواجه می‌شوید. زمانی که با تیمی از توسعه‌دهندگان همکاری می‌کنید، بسیار دشوار است که محیط‌های مختلف توسعه را با یکدیگر سازگار و یکسان نگاه دارید.

اگر محیط توسعه‌ی شما ویندوز و محیط تولید شما لینوکس (یا هر محیط غیر ویندوزی) است یا در قالب یک تیم فعالیت می‌کنید، استفاده از یک ماشین مجازی را باید مد نظر داشته باشید. ممکن است کمی دشوار باشد، اما با استفاده از ابزاری مانند [Vagrant][vagrant] می‌توانید یک ماشین مجازی ساده را در کوتاه‌ترین زمان آماده کنید. این بسته‌های پایه به صورت دستی قابل نصب هستند، یا می‌توانید از نرم‌افزارهایی مانند [Puppet][puppet] یا [Chef][chef] جهت پیاده‌سازی اولیه‌ی آن‌ها برای شما، استفاده کنید. استفاده از این ابزارها برای ایجاد بسته‌های پایه روش مناسبی است جهت اطمینان حاصل کردن از این مورد که تمام بسته‌ها در محیط‌های متفاوت، عمکرد یکسانی خواهند داشت. همچنین می‌توانید بسته‌ی پایه‌ی خود را "نابود" کرده و دوباره آن را بسازید، بدون آنکه این کار را دستی انجام دهید.

Vagrant پوشه‌هایی را جهت اشتراک‌گذاری کد شما روی ماشین شما و ماشین مجازی ایجاد می‌کند، که به این معنی است شما فایل‌های خود را در ماشین خود ایجاد یا ویرایش می‌کنید و برنامه‌ی شما در ماشین مجازی اجرا می‌شود.

### اندکی راهنمایی

اگر در استفاده از Vagrant به کمی راهنمایی نیاز دارید سه سرویس مختلف وجود دارند که شما را یاری می‌رسانند:

- [Rove][rove]: سرویسی که عمومی‌ترین خدمات Vagrant را برای شما تولید می‌کند، از جمله PHP. آماده‌سازی توسط Chef صورت می‌گیرد.
- [Puphpet][puphpet]: رابط گرافیکی ساده‌ای که برای توسعه در PHP، ماشین مجازی می‌سازد. **تمرکز زیادی روی PHP دارد**. آماده‌سازی توسط Puppet صورت می‌گیرد.
- [Protobox][protobox]: به عنوان لایه‌ای در بالای Vagrant عمل می‌کند که با محیط گرافیکی تحت وب اجازه می‌دهد ماشین مجازی بسازید. یک سند ساده‌ی YAML مسیولیت کنترل تمام موارد را به ععده دارد.

[vagrant]: http://vagrantup.com/
[puppet]: http://www.puppetlabs.com/
[chef]: http://www.opscode.com/
[rove]: http://rove.io/
[puphpet]: https://puphpet.com/
[protobox]: http://getprotobox.com/
