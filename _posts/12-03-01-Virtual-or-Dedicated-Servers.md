---
title: سرورهای مجازی یا اختصاصی
isChild: true
anchor: virtual_or_dedicated_servers
---

## سرورهای مجازی یا اختصاصی {#virtual_or_dedicated_servers_title}

اگر با مدیریت سیستم آشنا هستید یا قصد یادگیری آن را دارید، سرورهای مجازی یا اختصاصی قدرت کامل در اختیار گرفتن محیط اجرای برنامه‌ها را، به شما می‌دهند.

### nginx و PHP-FPM

ماژول قدرتمندی در PHP وجود دارد با نام مدیر فرآیند FastCGI یا FPM و قابلیت انطباق بالایی با [nginx](http://nginx.org) دارد که وب‌سروری است سبک و با قابلیت اجرایی بسیار بالا. نسبت به آپاچی از حافظه‌ی کمتری استفاده می‌کند و بهتر می‌تواند درخواست‌های همزمان را مدیریت کند. این امر درباره‌ی سرورهای مجازی که از حافظه‌ی کمتری استفاده می‌کنند اهمیت بسیار زیادی دارد.

* [درباره‌ی nginx بیشتر بخوانید](http://nginx.org)
* [درباره‌ی PHP-FPM بیشتر بخوانید](http://php.net/manual/en/install.fpm.php)
* [درباره‌ی راه‌اندازی امن nginx با PHP-FPM بیشتر بخوانید](https://nealpoole.com/blog/2011/04/setting-up-php-fastcgi-and-nginx-dont-trust-the-tutorials-check-your-configuration/)

### Apache و PHP

تاریخچه‌ی طولانی بین PHP و آپاچی وجود دارد. آپاچی قابلیت تنظیم بالایی دارد و برای اینکار از [ماژول‌های](http://httpd.apache.org/docs/2.4/mod/) بسیاری بهره می‌گیرد. در بین سرورهای اشتراکی بسیار محبوب است و به سادگی می‌توان روی آن بسیاری از چارچوب‌های نرم‌افزاری PHP و برنامه‌های اُپن‌سورس مانند دروپال و وُردپِرس را راه‌اندازی کرد. متاسفانه‌، آپاچی از منابع بیشتری نسبت به nginx استفاده می‌کند به خوبی آن نمی‌تواند بازدیدکنندگان همزمان با تعداد بالا را مدیریت کند.

آپاچی پیکربندی‌های متفاوتی جهت اجرای PHP دارد. معمول‌ترین آن‌ها برای راه‌اندازی [prefork MPM](http://httpd.apache.org/docs/2.4/mod/prefork.html) با استفاده از ماژول mod_php5 است. با اینکه بهینه‌ترین روش جهت مدیریت حافظه نیست اما ساده‌ترین آن‌ها برای استفاده است. اگر قصد ندارید به جنبه‌های مختلف مدیریت سیستم بپردازید، این روش مناسب شماست. به یاد داشته باشید استفاده از ماژول mod_php5 مستلزم استفاده از prefork MPM است.

از طرف دیگر، اگر قصد بهره‌گیری از قدرت اجرای بالاتر و پایدارتر شدن آپاچی را دارید می‌توانید از همان سیستم FPM موجود در nginx که در آپاچی با ماژول‌های [worker MPM](http://httpd.apache.org/docs/2.4/mod/worker.html) یا [event MPM](http://httpd.apache.org/docs/2.4/mod/event.html) و با استفاده از mod_fastcgi یا mod_fcgid پیاده‌سازی شده است، استفاده کنید. این پیکربندی مصرف حافظه را بهبود بخشیده و سرعت بالایی به همراه می‌آورد اما زمان بیشتری جهت پیکربندی خواهد برد.

* [درباره‌ی آپاچی بیشتر بخوانید](http://httpd.apache.org/)
* [درباره‌ی ماژول‌های چندپردازشی بیشتر بخوانید](http://httpd.apache.org/docs/2.4/mod/mpm_common.html)
* [درباره‌ی mod_fastcgi بیشتر بخوانید](http://www.fastcgi.com/mod_fastcgi/docs/mod_fastcgi.html)
* [درباره‌ی mod_fcgid بیشتر بخوانید](http://httpd.apache.org/mod_fcgid/)
