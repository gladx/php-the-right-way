---
title: توسعه مبتنی بر آزمون
isChild: true
anchor: test_driven_development
---

## توسعه مبتنی بر آزمون {#test_driven_development_title}

از [ویکیپدیا](http://en.wikipedia.org/wiki/Test-driven_development):

> توسعه مبتنی بر آزمون یا TDD یک فرآیند توسعه‌ی نرم‌افزار است که از چرخه‌های بسیار کوتاه تشکیل شده است: توسعه‌دهنده نخست یک آزمون خودکار که منجر به شکست شود را طراحی کرده و بر اساس کاری که آن آزمون باید انجام دهد کد واقعی را می‌نویسد و در نهایت کد نوشته شده را بهبود می‌بخشد.Kent Beck ، کسی که توسعه یا 'بازآفرینی' این تکنیک منسوب به اوست در سال ۲۰۰۳ اعلام کرده است TDD مشوق طراحی‌های ساده و الهام‌بخش، اعتماد است

انواع مختلفی از آزمون‌نویسی وجود دارد که می‌توان از آن‌ها در برنامه‌های خود استفاده کرد.

### آزمون‌نویسی واحد

این سبک برنامه‌نویسی روشی است جهت اطمینان از اینکه تمام توابع، کلاس‌ها و متدها در طول چرخه‌ی نرم‌افزار همانگونه که مد نظر است کار کنند. با بررسی داده‌های ورودی و خروجی به/از توابع و متدها، می‌توان از منطق داخلی نرم‌افزار اطمینان حاصل کرد. با استفاده از Dependency Injection و نمونه‌سازی از کلاس‌ها می‌توان استفاده‌ی صحیح از وابستگی‌های موجود در نرم‌افزار را مورد بررسی قرار داد.

زمانی که یک کلاس یا تابع به وجود می‌آورید باید برای هر عملکردی که از آن مد نظر است نیز یک آزمون بنویسید. به عنوان اولین گام، باید اطمینان حاصل کنید هنگام دریافت ورودی اشتباه، خطا و هنگام دریافت ورودی صحیح، خروجی باز می‌گردد. این تکنیک به شما کمک می‌کند هر زمان تغییری در این کلاس یا تابع به وجود بیاورید عملکرد سابق آن به قوت خود باقی است. تنها جایگزین این روش استفاده از تابع `()var_dump` در فایل test.php است، که در عمل روش درستی برای تولید نرم‌افزار نیست - چه آن نرم‌افزار کوچک باشد چه بزرگ.

کاربرد دیگر این سبک آزمون‌نویسی مشارکت در پروژه‌های آزاد است. اگر می‌توانید آزمونی بنویسید که نواقص بخشی از یک نرم‌افزار را مشخص کند، پس بهتر است آن را بر طرف کرده و آزمون دیگری بنویسید که نشان دهد مشکل رفع شده است چرا که تولید وصله، بیشتر مورد استقبال قرار می‌گیرد. اگر پروژه‌ای دارید که به صورت عمومی درخواست دیگران را جهت مشارکت می‌پذیرد باید این عملکرد را به عنوان یک پیشنیاز مطرح کنید.

[PHPUnit](http://phpunit.de) مهم‌ترین چارچوب استاندارد آزمون‌نویسی در PHP است، اما راه حل‌های دیگری نیز وجود دارند:

* [atoum](https://github.com/atoum/atoum)
* [Enhance PHP](https://github.com/Enhance-PHP/Enhance-PHP)
* [PUnit](http://punit.smf.me.uk/)
* [SimpleTest](http://simpletest.org)


### آزمون‌نویسی یکپارچه

از [ویکیپدیا](http://en.wikipedia.org/wiki/Integration_testing):

> آزمون‌نویسی یکپارچه (که یکپارچگی یا آزمون‌نویسی نیز خوانده می‌شود، به طور مخفف "I&T") مرحله‌ای از آزمون نرم‌افزار است که قسمت‌های مختلف را با در کنار هم قرار دادن، بررسی می‌کند. معمولا پس از آزمون‌نویسی واحد و قبل از آزمون‌نویسی اعتبارسنجی صورت می‌گیرد. این روش، ورودی خود را یک افزونه از نرم‌افزار قرار می‌دهد، آن‌ها را گروه‌بندی می‌کند و روی گروه تشکیل شده آزمون‌های مورد نظر را اعمال می‌کند.

بسیاری از ابزارهای مورد استفاده در آزمون‌نویسی واحد، در این سبک نیز کاربرد دارند و بسیاری از قوانین آن‌ها نیز اینجا صادق است.

### آزمون‌نویسی کاربردی

این سبک از آزمون‌نویسی از مجموعه ابزاری تشکیل شده است که در عمل نرم‌افزار نهایی را مورد آزمون قرار می‌دهند نه تنها بخش‌های کوچکی از آن را. این ابزارها معمولا با ایجاد داده‌های واقعی و شبیه‌سازی محیط حقیقی نرم‌افزار، به این کار می‌پردازند.

#### ابزارهای مورد استفاده در آزمون‌نوسی کاربردی

* [Selenium](http://seleniumhq.com)
* [Mink](http://mink.behat.org)
* [Codeception](http://codeception.com) یک چارچوب آزمون‌نویسی تمام-عیار است که شامل ابزارهای متفاوتی اس
* [Storyplayer](http://datasift.github.io/storyplayer) یک چارچوب آزمون‌نویسی تمام-عیار است که از ایجاد و حذف محیط‌های شبیه‌سازی شده پشتیبانی می‌کند
* [Storyplayer](http://datasift.github.io/storyplayer) is a full-stack testing framework that includes support for creating and destroying test environments on demand
