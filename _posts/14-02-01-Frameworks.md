---
title: چارچوب‌های نرم‌افزاری
isChild: true
anchor: frameworks
---

## چارچوب‌های نرم‌افزاری {#frameworks_title}

بسیاری از توسعه‌دهندگان PHP به جای اینکه تمام کار را از ابتدا خود انجام دهند، از چارچوب‌های نرم‌افزاری یا فِریم‌وُرک موجود استفاده می‌کنند. این ابزارها بسیاری از پیچیدگی‌های سطح پایین را از بین برده و با در اختیار گذاشتن رابط‌های برنامه‌نویسی گوناگون، طیف گسترده‌ای از مشکلات را حل می‌کنند.

برای هر پروژه‌ای هم نیاز به استفاده از این چارچوب‌ها وجود ندارد. گاهی اوقات کدنویسی اولیه مشکل را حل می‌کند، اما اگر به یک چارچوب نرم‌افزاری نیاز داشتید بدانید که از سه خانواده‌ی مختلف تشکیل شده‌اند:

* چارچوب‌های نرم‌افزاری کوچک (Micro)
* چارچوب‌های نرم‌افزاری تمام عیار (Full-Stack)
* چارچوب‌های نرم‌افزاری خاص منظوره (Component)

چارچوب‌های نرم‌افزاری کوچک حقیقتا یک دربرگیرنده یا wrapper هستند که درخواست‌های HTTP را به کنترل‌کننده‌ها و متدهای خاصی ارجاع می‌دهند و گاهی اوقات ممکن است این فرآیند را در سمت پایگاه‌داده نیز انجام دهند. از آن‌ها بیشتر برای ایجاد سرویس‌های مبتنی بر HTTP استفاده می‌شود.

بسیاری از چارچوب‌های نرم‌افزاری دیگر امکانات بیشتری را به دسته‌ی اول اضافه می‌کنند که به آن‌ها تمام عیار یا Full Stack اطلاق می‌شود. قابلیت‌هایی مانند ORMs، بسته‌های احراز هویت و موارد دیگر.

دسته‌ی سوم از مجموعه کتابخانه‌هایی برای اهداف خاص منظوره تشکیل شده است. با ترکیب این چارچوب‌ها با یکدیگر می‌توان به دو دسته‌ی قبلی رسید.

* [محبوب‌ترین چارچوب‌های نرم‌افزاری PHP](https://github.com/codeguy/php-the-right-way/wiki/Frameworks)
