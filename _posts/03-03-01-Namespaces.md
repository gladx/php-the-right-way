---
title: فضای نام‌گذاری
isChild: true
anchor: namespaces
---

## فضای نام‌گذاری {#namespaces_title}

همان‌طور که اشاره شد، جامعه‌ی PHP توسعه‌دهندگان زیادی دارد که کدهای فراوانی تولید می‌کنند. این بدان معناست که کد PHP یک کتابخانه (Library) ممکن است از یک نام کلاس در کتابخانه‌ای دیگر استفاده کرده باشد. وقتی این دو کتابخانه در یک فضا استفاده می‌شوند، تداخل آن‌ها مشکل آفرین می‌شود.

_فضای نام‌گذاری (Namespace)_ این مشکل را حل می‌کند. همان‌طور که در راهنمای رسمی PHP توضیح داده شده است، فضای نام‌گذاری در PHP مانند ساختار دایرکتوری در سیستم‌عامل عمل می‌کند. همان‌طور که دو فایل با نام‌های یکسان در دو دایرکتوری می‌توانند وجود داشته باشند، دو کلاس PHP با نام‌های یکسان در دو فضای نام‌گذاری جداگونه می‌توانند وجود داشته باشند. به همین سادگی!

مهم است که شما کد خود را با استفاده از فضای نام‌گذاری شده توسعه دهید تا اگر دیگران قصد استفاده از آن را داشتند، تداخلی به وجود نیاید.

یک روش توصیه شده در استفاده از فضای‌ نام‌گذاری در راهنمای [PSR-0][psr0] موجود است، که ساختاری استاندارد برای فایل و کلاس ایجاد می‌کند.

در دی ماه ۱۳۹۲ PHP-FIG استانداردی جدید را به وجود آورد: [PSR-4][psr4] که روزی جایگزین PSR-0 خواهد شد. هم‌اکنون هر دو قابل استفاده هستند با این تفاوت که PSR-4 به PHP 5.3 نیازمند است در حالی بسیاری پروژه‌های مبتنی بر PhP 5.2 از PSR-0 استفاده می‌کنند. اگر قصد استفاده از این استاندارد برای نرم‌افزار جدید خود را دارید بهتر است به PSR-4 نگاهی بیندازید.

* [درباره‌ی فضای نام‌گذاری بیشتر بدانید][namespaces]
* [درباره‌ی PSR-0 بیشتر بدانید][psr0]
* [درباره‌ی PSR-4 بیشتر بدانید][psr4]

[namespaces]: http://php.net/manual/en/language.namespaces.php
[psr0]: https://github.com/php-fig/fig-standards/blob/master/accepted/PSR-0.md
[psr4]: https://github.com/php-fig/fig-standards/blob/master/accepted/PSR-4-autoloader.md
